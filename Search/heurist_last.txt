Οπότε κάθε κίνηση που κάνουμε θα διορθώνει ένα γράμμα τη φορά. Συνεπώς αφού μετακινούμε μία σφαίρα
στην κενή, ξέρουμε ότι θα δημιουργηθεί η επόμενη κενή θέση εκεί που βρισκόταν η μη αποδεκτή
σφαίρα που κινήσαμε. Επίσης το κόστος κάθε κίνησης θα είναι ίσο με την απόσταση της σφαίρας από την κενή θέση.
Αυτή η απόσταση μπορεί να υπολογιστεί αν προσθέσουμε την απόσταση της σφαίρας από το κέντρο, συν την απόσταση
της κενής θέσης από αυτό. Όμως, παρατηρούμε ότι η απόσταση της κενής θέσης από το κέντρο στην επόμενη κίνηση είναι ίση με την
απόσταση της σφαίρας από το κέντρο στην τωρινή. Έτσι για κάθε σφαίρα που εντοπίζουμε σε μη αποδεκτή θέση
στο τελικό κόστος θα υπάρχει η απόστασή της από το κέντρο δύο φορές. Από αυτό εξαιρείται η σφαίρα την οποία θα διορθώσουμε
τελευταία αφού δεν θα υπάρξει επόμενη κίνηση. Ακόμη, πρέπει να προσθέσουμε την αρχική απόσταση της κενής θέσης από το κέντρο
για την πρώτη κίνηση της ακολουθίας. Συνεπώς το τελικό κόστος θα είναι το άθροισμα της απόστασης της κενής θέσης από το κέντρο,
συν 2 φορές την απόστασή κάθε σφαίρας που βρίσκεται σε μη αποδεκτή θέση από το κέντρο, πλην την απόσταση της τελευταίας σφαίρας που
μετακινούμε στην κενή θέση, ώστε να μην την μετρήσουμε δύο φορές αλλά μία. Καθώς στις πρώτες k θέσεις απαιτούμε να υπάρχουν μόνο M,
και αυτός είναι ο μοναδικός περιορισμός, η τελευταία σφαίρα ώστε να έρθουμε σε αποδεκτή κατάσταση θα βρίσκεται πάντα μετά τις n πρώτες
θέσεις. Συνεπώς για οποιαδήποτε ακολουθία μεταβάσεων (ώστε πάντα να διορθώνουμε μία θέση) ακολουθήσουμε από την ίδια αρχική
κατάσταση ο μόνος παράγοντας που μεταβάλλεται είναι η μαύρη σφαίρα που μετακινούμε σε αποδεκτή θέση τελευταία. Αφού
αφαιρούμε την απόστασή της, για να έχουμε το ελάχιστο κόστος χρειαζόμαστε την μέγιστη απόστασή, αφού το κόστος είναι
μία σταθερά που σχετίζεται με την αρχική μας κατάσταση πλην την απόσταση αυτή

Συνεπώς θα έχουμε το ελάχιστο δυνατό κόστος αν αφαιρέσουμε την μέγιστη απόσταση σφαίρας που βρίσκεται στις ν+1 τελευταίες θέσεις.
Έτσι ο αλγόριθμος που χρησιμοποιούμε βρίσκει το πραγματικό κόστος για την επίλυση του χαλαρωμένου προβλήματος που κατασκευάσαμε,
αφού είναι το ελάχιστο δυνατό. Συνεπώς μπορούμε να τον χρησιμοποιήσουμε ως μία αποδεκτή ευρετική συνάρτηση για την εύρεση βέλτιστης
λύσης και στο αρχικό πρόβλημα με τους επιπλέον περιορισμούς.
